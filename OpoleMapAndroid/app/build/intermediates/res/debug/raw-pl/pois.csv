1,Zobacz,50.66965,17.91987,"Katedra Św.Krzyża","Gdy ciszy szukasz i świętej przestrzeni, kieruj swe kroki w stronę katedry z dwiema wieżami, których smukłość nad Starym Miastem góruje. Obraz Matki Boskiej cudami słynący tu znajdziesz, w Kaplicy Piastowskiej przy sarkofagu zamyślisz się chwilę, a gdybyś nagle w amnezję popadł, gotycka chrzcielnica, na której herb miasta widnieje, przypomni Ci, gdzie żeś jest.","SR NP"
2,Zobacz,50.66853,17.9207,"ul.Szpitalna","Spacerując tą wąską uliczką, rozglądaj się wokół nader uważnie, śladów przeszłości ów zakątek jest pełen. I synagoga się tu znajdowała, i szpital, co bardzo burzliwą historię skrywał, i plac maślany na młynów pogorzelisku, kamienice oraz magazyny dawne. A czuwa nad uliczką św. Aleksy, który w kaplicy na rogu mieszkać raczy od wieku XV. ","NP"
3,Zobacz,50.66723,17.91970,"Wieża Piastowska","Powiadają, że książę Kazimierz z Bułgarii z wyprawy krzyżowej żonę sobie przywiózł, a wraz z nią pomysł na cylindryczną wieżę z cegły budowaną. Jeśli zdobędziesz się na odwagę i pokonasz wieży 163 stopnie, ukaże Ci się widok, który chłonąć będziesz roziskrzonym okiem.",""
4,Zobacz,50.66653,17.9193,"Staw Zamkowy","Na zdjęciu starym łyżwiarze na stawie, za nimi Domek Lodowy i synagoga. Dziś na horyzoncie nie ujrzysz bożnicy, na jej miejscu stoi obelisk smutny, ciemne karty historii upamiętniający. Nie spotkasz już także zacnych Panów, co w Łyżwiarskim Towarzystwie się udzielali, lecz obiad smaczny spożyjesz i spektakl fontanny: światła, dźwięku i wody z oddali zobaczysz.","SR NP"
5,Zobacz,50.66856,17.92372,"Kamienica czynszowa, ul.Św.Wojciecha 9","By mieszczaninem z wieku XIX-tego poczuć się na chwilę, wstąp do kamienicy pełnej dawnych mebli, dziwnych sprzętów i bibelotów dzisiaj już niemodnych. Sprawdź, jak działa lodówka bez prądu, przy żeliwnym piecyku posiedź i zdecyduj, czy wolisz kuchnię  secesyjną a może pokój w stylu art deco urządzony. Zwiedzaj z należytą uwagą i chłoń atmosferę, tak bowiem kiedyś  klasa średnia żyła!",""
6,Zobacz,50.66913,17.92579,"Wzgórze Uniwersyteckie","Jeśli chorujesz na gardło lub na melancholię, ukojenie znajdziesz w miejscu, gdzie mieści się studnia stara, od imienia świętego Wojciecha nazwaną. Choć dostępu do źródła broni „Strażnik czystej wody”, zatrzymaj się w tym miejscu, by podziwiać z brązu ażurową kopułę, przez znakomitego opolskiego artystę Wiktora Halupczoka wykonaną. Spacerując wokół Collegium Maius przyjrzyj się rzeźbom, do innych się przysiądź. Milczą, lecz gdyby mogły, historie niezwykłe by opowiadały. ","SR NP"
7,Zobacz,50.66666,17.9234,"Plac Wolności","Jakże cieszy oczy fontanna niczym skrzydła tańczących motyli! W latach 50-tych zeszłego stulecia stworzył ją słynny Florian Jesionowski. Gdy zasiądziesz na jednej z okolicznych ławeczek, wspomnij, że stał tu kiedyś budynek Opolskiej Rejencji, którego piwnice nadal pod placem się znajdują. Pomyśl o tajemnicach, które skrywają się pod Twymi stopami, pomyśl spacerując wśród wiekowych platanów i barwnych kwiatów, mijając dżentelmenów grających tu w szachy.","SR"
8,Zobacz,50.66708,17.92293,"Przystanek autobusowy przy placu Wolności","Iście futurystyczne dzieło Floriana Jesionowskiego przed laty za przystanek autobusowy służyło. Dziś ów symbol „miasta cementu” nadal nieziemsko wygląda, zwłaszcza w nocnej świateł iluminacji. Podziwianie zatem zaleca się wieczorową porą. Zaś taksówki czekające przy przystanku zamiast niegdysiejszych dorożek odwiozą prosto do domu.","NP"
9,Zobacz,50.66597,17.92233,"Most Groszowy","Znawcy twierdzą, iż mostek ten, zielonym zwany, dzięki swej konstrukcji i secesyjnemu kształtowi charakterystyczny jest dla fin de siècle’u. Spacerowiczów cieszy fakt, iż w dzisiejszych czasach mogą bezpłatnie przemierzać Młynówkę, gdyż dawniej tylko jednego dnia w roku było to możliwe.",""
10,Zobacz,50.66859,17.9201,"Opolska Wenecja","Nie musisz udawać się w daleką podróż, by urokliwy klimat Wenecji poczuć. Wystarczy, że skierujesz swe kroki nad Młynówkę, pra koryto Odry, w miejsce, gdzie kiedyś stały młyny zaopatrujące miasto w mąkę. Tam, na murów obronnych fundamentach wznoszą się zabytkowe kamieniczki, które dzięki iluminacjom spacerowiczów zachwycą i do fotografii niejednej skłonią",""
11,Zobacz,50.66860,17.92232,"Rynek/Ratusz","Rynek zwiedzaj z wysoko uniesioną głową. Zwolnij kroku i pozwól się uwieść barokowo-toskańskiemu czarowi tego miejsca. Kontempluj wieżę ratuszową niczym z Palazzo Vecchio, lwa obserwującego wszystkich ze stoickim spokojem od roku 1824, kamienną płaskorzeźbę Zwiastowania, sklepienia kolebkowe z lunetami, cylindryczne wykusze i ceramiczną płycinę z głową kobiety z XVIII w. ","SR NP"
12,Zobacz,50.66221,17.92655,"Dworzec PKP","Historia tegoż miejsca wieku XIX sięga, a architektura niezwykła wraz z gmachu akustyką niejednego tu zaskoczyła. Skoro grzeczność nakazuje, by od podsłuchiwania się wzbraniać, niechaj ciekawostką będzie, iż stojąc w jednym końcu dworcowego holu dokładnie usłyszysz, o czym  podróżni plotkują z drugiej strony sali.",""
13,Zobacz,50.66549,17.92770,"Plac Daszyńskiego","Dawniej do Ceres labirynt z głogów, kasztanowców oraz lip prowadził. Dziś na skwerze odpoczniesz na ławce siadając w otoczeniu klombów i licznych kwietników. Fontanna, która w centrum placu się mieści, w czasie II wojny światowej swój baldachim ażurowy na dobre straciła. Bez dachu nad głową bogini urodzaju z dzieciątkiem została. Jej towarzysze to dwóch rybaków z siecią, skalnik z kilofem i kobiety ze zbożem i owoców koszem.","SR NP"
14,Zobacz,50.67677,17.9537,"Górka Śmierci","Jeśliś jest fanem komiksowego Wilqa opolskich braci-rysowników lub amatorem sportów ekstremalnych i jeśli nie brak Ci animuszu, koniecznie odwiedź to legendarne wzniesienie, schowane między domami z betonu. Uważaj jednak, okolica ta nie słynie z balsamicznych wieczorów. 10 minut piechotą od granicy mapy",""
15,Zobacz,50.69668,17.9257,"Kamionka Silesia, ul.Kępska","Gdy żar leje się z nieba i czujesz, że miasto nagrzane upalnym dniem dopływ świeżego powietrza Ci ogranicza, nad kamionkę się wybierz, co turkusowym swym okiem wśród traw na zboczach zachęcająco błyska. Woda czysta i chłodna kurz miasta z Ciebie zmyje, a ekstremalne sporty, gdy ich tu zażyjesz, przywrócą Ci na nowo energię życiową. 30 minut piechotą od granicy mapy","SR"
16,Zobacz,50.66018,17.9172,"Bulwar im.Karola Musioła/Park Nadodrzański","Za sprawą mieszkańców zaangażowania wielkiego w konkursie na muru własnoręczne malowanie Opole zwycięstwo odniosło i dziś mural niczym ptak rajski wzrok przechodniów przyciąga. Miejsce to na spacery jest idealne, dla rolkowców i sportu pragnących zażywać. Siłownią nadrzeczną, alejką wśród drzew, ścianką do wspinaczki park ten kusi nieustannie.",""
17,Zobacz,50.65663,17.9233,"Wyspa Bolko i ZOO","Kiedy myślisz o ucieczce na łono natury, nie musisz szukać daleko i wydawać fortuny. Wyspa, choć nie bezludna, lecz blisko centrum leżąca, ukoi Twe nerwy i chęci do życia doda. A i kultury również tu zaznać możesz, w postaci koncertów, spektakli i warsztatów przeróżnych. Zaś gdy w leśnej gęstwinie dziki ryk usłyszysz, nie uciekaj w popłochu, to z Zoo zwierz Cię woła, abyś go odwiedził.","NP"
18,Zobacz,50.65674,17.93200,"Cmentarz żydowski- ul.Graniczna","Ileż historii tu zamkniętych w marmurowych nagrobkach i w hebrajskich inskrypcjach. Zdobienia i malowidła, których czas nie oszczędza,  nad kruchością życia refleksję przynoszą, w inne światy i czasy spacerującego między grobami zabierają. Obok siebie spoczynek wieczny znaleźli opolscy rabini, kupcy, lekarze, aptekarze, adwokaci oraz nauczyciel, który w 1821 roku jako pierwszy pochowany tu został.","NP"
19,Zobacz,50.644276,17.938634,"Cementownia Bolko i kamionka Bolko","Cyklisto, nie wahaj się ani chwili! Ścieżka wzdłuż Odry biegnąca poprowadzi Cię będzie przez urokliwe zakątki aż do kamionki, gdzie w dni upalne znajdziesz upragnioną ochłodę. Ów dół głęboki dziś wodą napełniony w poprzednim stuleciu był kamieniołomem, który w wapień zasilał pobliską cementownię. O jej historii dawny komin przypomina, co góruje nad miastem, a loftom wokół dodaje uroku. 20 minut piechotą od granicy mapy","NP"
20,Odwiedź,50.66273,17.91715,"BP Atelier,  ul. Pasieczna 10/1","Gdy czujesz w sobie artystyczną wenę bądź chciałbyś swój warsztat malarski poprawić, na Wyspę Pasiekę udaj się w te pędy. Tam Mistrz uznany uczniów poprowadzi przez sztuki arkana, by swój styl znaleźli i piękno tworzyli. Wśród obrazów wielu w galerii autora wzrok przykuwają kobiet liczne portrety, których oczy, choć dzień jasny, nadal są zamknięte.",""
21,Odwiedź,50.67420,17.93153,"Centrum Kultury Oleska 45/Kino Meduza, ul.Oleska 45","Jeśliś znużony rutyną dnia codziennego, nie czekaj i na ulicę Oleską kroki swoje skieruj. W owym Centrum stworzonym przez twórców Festiwalu Filmowego Opolskie Lamy zrobisz coś twórczego dla siebie, duchowo się rozwiniesz, otworzysz umysł na nowe doświadczenia, obejrzysz film, ciekawych ludzi poznasz. I nuda jak mgła poranna się rozwieje! ","SR PD"
22,Odwiedź,50.66585,17.92396,"Filharmonia Opolska im.Józefa Elsnera, ul. Krakowska 24","Miejsce obowiązkowe dla prawdziwych melomanów. Koncerty muzyki symfonicznej zachwycą ucho i uskrzydlą duszę. A gdyś mniej klasycznych klimatów amatorem, występów rockmanów, poetów śpiewających i twórców jazzowych, w klubie muzycznym posłuchać możesz, który w owym przybytku się znajduje.","PK WF NP"
23,Odwiedź,50.66865,17.92146,"Galeria Autor, Rynek 10","Szukać jej nazbyt długo nie będziesz. Na samym rynku się mieści, aurą artystyczną do witryny przyciąga, i do wejścia skłania. A tam obrazy, rzeźby, ceramika artystyczna, unikatowe wazony i lampy, lokalnych twórców, którymi nie tylko oko możesz nacieszyć, ale i drogą kupna nabyć. Otwarte: pn – pt. 10:00 – 18:00, sob 10:00 – 14:00.",""
24,Odwiedź,50.66959,17.91954,"Galeria Biały Kruk, ul. Katedralna 10/3","Przy dużym stole na środku sali powstają artystyczne cacka. Zważ, że spod rąk niezwykłych wyszły te cudeńka i teraz czekają na zakup w szczytnym celu. Możesz też sam swych sił tu spróbować na małych szkoleniach z zakresu sztuk wielkich zawsze w przyjaznych ludzi towarzystwie. Otwarte: pn – sob. 9:00 – 17:00.","PD NP"
25,Odwiedź,50.66897,17.93291,"Galeria Sztuki Współczesnej/Artpunkt, Pl. Teatralny 12","Niech Ci nie będą obcy klasycy współczesności, sztuki nowych mediów i twórczość opolskiego środowiska artystycznego. Wizyta w GSW z pewnością uzupełni wiedzę w tych dziedzinach, a może nawet rozpali w Tobie twórcze żądze? W pobliżu Galerii znajduje się Artpunkt, w którym cierpiącym na potrzebę tworzenia fachowej udzielą pomocy.Otwarte: pn – nd 10:00 – 18:00.","PK PD WF"
26,Odwiedź,50.66576,17.92168,"Kiosk Kulturalny/Ulica Kultury, ul. Strzelców Bytomskich","Adres to idealny, gdy informacji szukasz, biletu na koncert chciałbyś zakupu dokonać bądź na krzesłach zdobionych odpocząć. A gdy w kwietniu w te strony przyniosą Cię nogi, miast ulicy ujrzysz miejsce artystycznych działań, których kiosk się staje centrum dowodzenia. Otwarte: pn – pt 7:00 – 19:00, sob.10:00 – 15:00.","PK OO PD "
27,Odwiedź,50.67048,17.92647,"Kino Konesera w Heliosie, Pl. M. Kopernika 17","Czwartkowe wieczory to prawdziwe święto dla miłośników kina przez duże „K”. Wymagający widz wybierać może w bogactwie repertuaru- filmach wybitnych, niebanalnych, niszowych, głębokich, artystycznych i inteligentnych. Zatem, jeśli zechcesz zaspokoić wyższych lotów potrzebę wstań sprzed telewizora i w czwartek na seans przybywaj!","PK SR NP"
28,Odwiedź,50.66665,17.92213,"Miejska Biblioteka Publiczna, ul.Minorytów 4","Oto miejsce, w którym współczesność łączy się z klasyką na wiele sposobów, wystarczy jeno  na sam budynek spojrzeć. Tu, zarówno na papierze spisaną książkę jak i do posłuchania literacką pozycję audiobookiem zwaną znajdziesz. W oka mgnieniu futurystycznej maszynie później ją powierzysz bądź bibliotekarzowi oddasz, miłą pogawędkę z nim przy tym ucinając. Czyś tradycjonalista czy też fan nowości czeka cię tu zawsze wybór atrakcyji szeroki- od autorskich spotkań po koncerty muzyczne, od happeningu po Noc Andersena. Otwarte: pn 12:00 – 19:30, wt – pt 9:00 – 19:30, sob 11:30 – 17:30.","SR PL PD NP"
29,Odwiedź,50.66542,17.92143,"Młodzieżowy Dom Kultury/Kino Studio, ul. Strzelców Bytomskich 1","Człowieku! Tu rozwiniesz wyobraźni skrzydła i umiejętności wachlarz swych poszerzysz. Warsztaty/Zajęcia z tańca, śpiewu, fotografii i plastyki pozwolą Ci odkryć w sobie artysty talenty. A jeśli film ciekawy zechciałbyś obejrzeć, to spiesz do Kina Studio, gdzie co środę czeka na Ciebie przepyszna uczta filmowa za bilet w jakże niskiej cenie zakupiony.","SR PD WF"
30,Odwiedź,50.66895,17.92461,"Muzeum Śląska Opolskiego, ul. Św.Wojciech 13","Poznaj Opole od dawnej strony. Malarstwem się zachwyć i porcelaną, co białym złotem była niegdyś określana. I choć zdrów żeś jak ryba, zajrzyj do wnętrza apteki, gdzie w laboratorium z XVII wieku jezuiccy dawni farmaceuci przygotowywali tajemne mikstury, lecznicze proszki i mieszanki z ziela wszelakiego zdrowo pachnące. Otwarte: wt - pt 9:00-16:00, sob 11:00-17:00, nd 11:00-17:00.","PD NP"
31,Odwiedź,50.68234,17.8633,"Muzeum Wsi Opolskiej Bierkowice, ul. Wrocławska 174","Gdy rozpoczniesz spacer zadasz rychło pytanie: czy mnie wehikuł jakiś w dawne czasy nie przeniósł? Tu bowiem jak nigdzie poczuć się możesz niczym uczeń w XIX-wiecznej szkole bądź młynarz lub kowal, zadumać się w kościółku drewnianym i tradycyjnej chłopskiej izby wnętrze zwiedzić. Otwarte: Miesiące IV-X pn 10:00-15:00, wt-pt 10:00-17:00,sob - nd 10:00-18:00, Miesiące X-IV pon - pt 10:00-15:00. 30 minut piechotą od granicy mapy","SR PD WF NP"
32,Odwiedź,50.6672,17.9178,"Narodowe Centrum Polskiej Piosenki, ul.Piastowska 14a","Myli się ten, który twierdzi, że amfiteatr li tylko podczas czerwcowego festiwalu życiem tętni. Narodowe Centrum Polskiej Piosenki salą kameralną przez rok cały prężnie stoi. Tu koncerty, spektakle i widowiska często miejsce mają. Mocne brzmienia, liryczne ballady, kultowi artyści i śląskie szlagry - sam wybierzesz na co ochota Cię najdzie. ","PK SR PD NP"
33,Odwiedź,50.67309,17.93264,"Studenckie Centrum Kultury, ul.Katowicka 95","Jeśli należysz do studenckiej braci i nie wiesz, co zrobić ze swym wolnym czasem, w miejscu tym zażyć możesz wielu aktywności. Nie tylko ciekawe eventy, kulturalne projekty czy  głośne koncerty się tu odbywają, ale i  siedzibę studenckiego samorządu, gazety i radia tu znajdziesz oraz nadobne koleżanki i zacnych kolegów zapoznasz.","SR NP"
34,Odwiedź,50.66920,17.93292,"Teatr im.Jana Kochanowskiego pl. Teatralny 12","Żelazne kurtyny, mobilna widownia, słynna obrotówka z zapadniami wielkimi, oto teatralna maszyneria, której mechanizmów skomplikowane działanie śmiertelnik zwykły poznać może w noc tylko jedną w roku, Nocą Kultury zwaną, gdy po zachodzie słońca otwierają się instytucji bramy. Na co dzień zaś Cię teatr gestem i słowem poruszy, treścią oraz formą swych przedstawień dotrze do Twej duszy.","WF"
35,Odwiedź,50.66959,17.9279,"Teatr Lalki i Aktora im.Alojzego Smolki ul.Kośnego 1A","Lalki na sznurkach, kukły i marionetki, świat ze snów na jawie. Choćbyś przechodził kryzys wieku średniego, brodę miał za pas, od dekady zmarszczki wygadzał kremami i tak się wzruszysz, rozśmieszysz, załkasz. Dopadnie Cię melancholia lub dzika radość i dziecięca fantazja obudzi się w Tobie na nowo. ","PD"
36,Odwiedź,50.66164,17.9322,"Teatr Eko Studio ul. Armii Krajowej 4 off","Choć posiadają swój teatr, aktorzy zacni słyną z licznych w plenerze przedstawień. Może skansen zwiedzając, będziesz miał okazję spotkać na swej drodze Jagnę czy Borynę lub gdy wzdłuż Opolskiej Wenecji będziesz spacerował, łódką do brzegu sam Romeo podpłynie… a może w zupełnie innym miejscu, całkiem niespodzianie, znajdziesz się w samym przedstawienia centrum? ","SR"
37,Odwiedź,50.66493,17.92185,"Wojewódzka Biblioteka Publiczna im.Emanuela Smołki ul. Piastowska 18-20","Książnica ta w całym mieście swe oddziały posiada, a w nich księgi i płyty, zbiory w językach obcych pisane, literackie dzieła i czasopism bez liku. Tu z X muzą takowoż się zaznajomisz, językowe umiejętności podszkolisz i z uprawiającymi szlachetną sztukę pisania się spotkasz. Otwarta: pn-pt 9:00 – 20:00, sob. 9:00 – 15:30.","SR PD WF NP"
38,Zrelaksuj się,50.66653,17.92453,"Cukiernia Ptyś, ul. Krakowska 33","Oto i na mapie miejsce w Opolu najsłodsze. Tu bowiem od 36 lat rozkoszować się można smakiem tortów, lodów i ciast wszelakich. Zatem jeśli w nastrój popadłeś ponury, odwiedź kultową cukiernię: tutejsza rurka z kremem przywróci chęć do życia największym pesymistom. Otwarte: pn - pt 9:00-19:00, sob - nd 10:00-19:00.","PK OO PD NP"
39,Zrelaksuj się,50.66461,17.92182,"Herbaciarnia Jasminum, ul.Piastowska 19a","W samym centrum miasta a jednakowoż wśród zieleni to miejsce ukryte. Tutaj czas płynie leniwie, a zapach jaśminu z aromatem herbat cudownie się łączy. Piwem bądź wina lampką też pragnienie ugasisz, a szczęścia dopełni relaks na balkonie letnią porą. Otwarte: pn – nd 11:00 – 22:00.","PK SR PL OO PD BC WF"
40,Zrelaksuj się,50.66998,17.93500,"Herbaciarnia Masala Tea House, ul. A. Kośnego 46","Miejsce wyciszenia dla zabieganych, gdzie wonny napar z listków herbat przeróżnych na bosaka się pija. Na miękkich poduchach możesz tu spocząć by orientalnych rarytasów spróbować, z humusem aromatycznym i sokiem z aloesu, co sił witalnych dodaje. Otwarte: pn-czw 12:00 - 22:00, pt-sob 12:00 – 23:00, nd 15:00-22:00.","PK PL BC WF PD"
41,Zrelaksuj się,50.6719,17.9305,"Kawiarnia Book a Coffee, ul.Czaplaka 2","Powieść dobra i aromatyczna kawa połączeniem jest zacnym, prawda to już znana. Lecz nowością niech będzie możliwość tu oferowana wzięcia książki ze sobą a skończywszy lekturę podania jej dalej, by innych cieszyła. Idea boocrossingu bowiem tak właśnie działa. Otwarte: pn - nd 7:00 – 20:30.","PK PL OO PD BC WF"
42,Zrelaksuj się,50.66651,17.93145,"Kawiarnia Kofeina, ul. Kościuszki 31/1a","Rozsmakuj się w kawie z niszowych palarni, pokochaj latte, zachwyć się espresso! Tu barista-artysta stworzy dla Ciebie kawowe arcydzieło. Słodyczy rozkoszy zaznasz zaś po kuszące tarty, ciasta, i koktajle sięgając. A i na ściany spojrzyj uważnie, by prezentowane dzieła artystów podziwiać. Otwarte: pn – śr 7:30- 21:00, czw – pt 7:30 – 23:00, sob. 10:00 – 23:00, nd. 11:00 – 20:00.","PK SR PL OO PD BC WF"
43,Zrelaksuj się,50.64999,17.9252,"Kawiarnia Laba, Wyspa Bolko","Teraz możesz sobie pozwolić na prawdziwą labę! W samym sercu Wyspy Bolko, tu gdzie staw z pomostem zakochanych przyciąga, znajdziesz miejsce, gdzie zieleń otoczy Cię zewsząd, gdzie się posilisz przed dalszym spacerem. A gdy kontaktu z przyrodą Ci trzeba, wypożycz kosz i na piknik się wybierz, by na łonie natury apetyt swój zaspokoić. Pn – nd 9:00 – 21:00. 10 minut piechotą od granicy mapy","PK SR OO PD NP"
44,Zrelaksuj się,50.66976,17.92165,"Kawiarnia Pożegnanie z Afryką, ul. Książąt Opolskich 22","Od lat miejsce owe zaspokaja kawowe pragnienia. Są tu kawy czarne i gęste jak smoła, smakowe, z najdalszych stron świata, podawane z pietyzmem napojowi temu należnym. Eksperci, co zwykli być łasuchami nazywani, orzekli już dawno: Najprzedniejsza gorąca czekolada w mieście! Otwarte: pn-sob 10:00-21:00, nd 12:00-21:00.","PK PD"
45,Zrelaksuj się,50.66951,17.92077,"Kawiarnia Coffemoment, ul.Koraszewskiego 14","Tu wczesnym rankiem snu resztki z oczu swoich zetrzesz, pijąc kawę mocną i aromatyczną. Pogawędkę utniesz z radosną kawiarką, co śmiechem Cię zarazi i optymizmem natchnie, gazetę przeczytasz i przez witrynę na spieszących przechodniów z ukrycia popatrzysz. Otwarte: pn - pt 6:30 - 20:00, sob-nd 9:00 – 20:00.","PK OO PD WF"
46,Posmakuj,50.66391,17.92847,"Bar Mleczny “Kubuś”, ul.1 Maja 19","Ostatni bar mleczny tu działający wprowadzi Cię w klimat niczym z czasów „peerelu”.  Pomidorówka, barszczyk, kotlet czy gołąbki – oto co zjesz tu z apetytem wielkim. A w pamięci miej, iżby abonament na obiad wykupić, aby smacznie i tanio jadać tutaj codziennie. Otwarte: pn-pt 8.30-17:00.","SR"
47,Posmakuj,50.66390,17.92775,"Bar Pierożek, ul.Kołłątaja 6/2","Kultowe pierogi lepione misternie, nadziewane farszem, na słono, na słodko, mocno doprawione i w przystępnej cenie, zachwycą Cię smakiem i głód zaspokoją. Furorę tu także robi złotawa cebulka, którą ruskie pierogi bywają kraszone. Skosztuj, a do rzeszy jej admiratorów dołączysz zapewne. Otwarte: pn-pt 10:00-19:00,sb 10-15.30.","OO"
48,Posmakuj,50.66754,17.92381,"Bar Starówka, ul.Krakowska 19","Oto i alternatywa dla miłośników fast foodu: Tu zdolne kucharki w mig Ci wyczarują obiad sycący niczym z kuchni babci! Za niewielki pieniądz zjesz zdrowo i smacznie, a kompot z kubka pity czas szkolnej stołówki niechybnie Ci przypomni. Otwarte: pn-pt 7.30-18.30,  sb 8:00-15.30. ","SR"
49,Posmakuj,50.66609,17.92251,"Naleśnikarnia “Grabówka”, ul.Mozarta 2","Miejsce owo traktuj z atencją mu należną, gdyż domek szwajcarski to zabytek rangi niemałej, a serwowane w nim francuskie naleśniki, niejednego turystę do Opola przywiodły. Muzyka znad Sekwany Cię przywita i zapach, przez który panie nie raz diety swoje porzucały. Smak naleśników- rozkosz nieziemska, delicji takich nie mają nawet w Paryżu! Otwarte: pn-pt 10:00-19:00, sb-nd 10:00-18:00. ","SR OO WF NP"
50,Posmakuj,50.66789,17.92686,"Pierogarnia Staropolska, ul. Ozimska19/1","Kompilacyji pierogowych wybór jest tutaj szeroki - z jabłkiem i cynamonem, z kurkami, kurczakiem, z wanilią, z kaszą i ze słonecznikiem, a to jedynie rodzajów namiastka. Posmakuj więc wszystkich w sielskim klimacie wnętrza, dla którego ścian malowanych Achenbach i Kinkade inspiracją byli. Otwarte: pn-pt 10:00-18:00, sob 10:00-17:00.","PK SR WF NP"
51,Posmakuj,50.66940,17.91312,"Restauracja Karafka, ul. Ściegiennego 3","Gdy Cię nogi na drugą stronę Odry poniosą, wstąp tu, gdzie śródziemnomorskiej kuchni specjały królują. Porcja makaronu imponujących rozmiarów wielbicieli włoskich smaków niechybnie w zachwyt wprawi, a wino krew Twoją rozgrzeje. Otwarte: pn 14:00-23:00, wt-nd 12:00-23:00.","PK OO WF NP"
52,Posmakuj,50.66719,17.92416,"Restauracja Papa Jack, pl.Wolności 8-9","Niczym amerykańskiego snu spełnienie oryginalne hamburgery i inne sztandarowe dania kuchni zza Oceanu w klimatycznie skomponowanym wnętrzu tutaj serwowane. Toż to Ameryka, Panie! Otwarte: pn-czw 11:00-23:00, pt-sob 11:00-1:00, nd 11:00-22:00.","PK OO WF NP"
53,Posmakuj,50.66518,17.91978,"Restauracja Radiowa, ul. Strzelców Bytomskich 8","Dawniej „Arlekin” i herbatka z niespodzianką spod lady serwowana - dziś muzyka na żywo i jedzenie wyborne to motyw przewodni. W dni upalne zaś zaszyj się w ogródku, gdzie szum fontanny i bogactwo zieleni wytchnienie przyniosą. Otwarte: pn-czw 12:00-0:00,pt-sob 12:00-1:00, nd 12:00-23:00.","PK SR OO WF NP"
54,Posmakuj,50.66896,17.91775,"Restauracja Starka, ul.Ostrówek 19","W zabytkowej kamienicy trzy sale w różnych klimatach urządzone zapraszają na ucztę w tradycyjnym stylu. Natury uroki zaś podziwiać można na tarasie przeszklonym zasiadając i leniwy bieg rzeki śledząc. Ciekawość niechaj też wzbudzą doniesienia o kelnerach z brewerii słynących.Otwarte: pn 14:00 – 0:00, wt - nd 12:00-0:00.","PK OO WF NP"
55,Posmakuj,50.66750,17.92364,"Rybex, ul. Krakowska 10","Sklep i smażalnia w jednym stoją domu. Gdy do wakacji jeszcze daleko, a marzy Ci się rybka świeża niczym prosto z morza, nie wypłakuj oczu swych w poduszkę, nie wertuj nerwowo kalendarza. Deptak, choć nie nadmorski, lecz ulicą Krakowską zwany, do celu Cię poprowadzi. Otwarte: pn-pt 9:00-18:00, sob. 9:00-14:00.","PK SR WF NP"
56,Posmakuj,50.66770,17.92263,"Smak Bar - Zaułek Franciszkański, ul.Franciszkańska 1","Powiadają smakosze, iż Opole zacnym pierogiem stoi. Przy franciszkańskim kościele, w wąskiej uliczce na wielbicieli dania, w którym słynny poeta opolski moc zaklętą widzi, czekają niczym babciną ręką pierogi lepione.  Otwarte: pn-pt 10:00-18:30, sob 11:00-17:00.","PK WF"
57,Posmakuj,50.67195,17.92762,"Quchnia, ul.Oleska 14","Kiedy się okaże, że Cię męczy głód, ach, jakże fizyczny, spiesz tu na obiad domowy- smaczny, tani, zdrowy. Wybór dań bogaty a przytulność miejsca uprzyjemni z pewnością czas biesiadowania. Otwarte: pn-sob 8:00-20:00, nd 11:00-20:00.","OO WF NP PD"
58,Posmakuj,50.66844,17.92154,"Winiarnia Strych, Rynek 7","Zgodnie z ideą Slow Food zwaną, bez pośpiechu acz z sercem przygotowywane posiłki tu się celebruje i winem do nich dobranym podniebienie raczy. A rankiem przed dnia wyzwaniami wstąpić tu możesz na śniadanie z ekologicznych i świeżych produktów złożone. Otwarte: pn-czw 8:00-23:00, pt 8:00-2:00, sb-nd 9:00-2:00.","PK PL OO PD BC WF NP"
59,Rozerwij się,50.66844,17.92489,"Bar Ludova, Mały Rynek 18","Wierni towarzysze z Czech: Litovel, Opat i Klester zawsze są tu na posterunku.  W menu znajdziesz także delicyje rodem z peerelu- meduzę i śledzia w śmietanie, co nie tylko kobiet w błogosławionym stanie zachcianką bywają. Otwarte pn - cz 9:00-23:00, pt 9:00-00:00, sob - nd 14:00-00:00.","WF"
60,Rozerwij się,50.66771,17.92288,"Klub Aqarium, ul.Franciszkańska 1","Drinki, neony i dj-skie popisy po świt, oto i eldorado dla rozrywki przedniej spragnionych a zaznaczyć trzeba, że już od ponad dziewięciu lat klub ów zaprasza. Goście, wśród których i studenci z obcych krain często się zdarzają, czują się tu niczym ryba w wodzie, zatem i Ty zanurkuj, by uciechy, nawet w środku tygodnia, zaznać.Otwarte pn - nd od 20:00 do ostatniego klienta.","PK"
61,Rozerwij się,50.66916,17.93259,"Klub Kofeina 2.0., pl. Teatralny 12","Kilka schodków w dół zstąpić wystarczy, by przy stole pokaźnym wybornych kaw posmakować, piw oryginalnie ważonych spróbować, zdrowym jadłem nieśpiesznie podniebienie zachwycić. Lokal to modny, więc, gdy podczas licznych imprez miejsca na wygodnej sofie nie znajdziesz, w leżaku wyciągnij swe zmęczone ciało.Otwarte: pn-pt 9:00 - 0:00 sob 10:30 - 0:00, nd 12:00-22:00","PK SR OO BC WF"
62,Rozerwij się,50.66908,17.92020,"Klubokawiarnia A propos, ul.Szpitalna 17a","Zwabi Cię tu dźwięk muzyki, z kawiarni dochodzący, gdzie pianista wieczorem daje popis solowy. Miejsce to romantyczne, wybierz je na randkę lub rozmowy o życiu, którym sprzyjać będzie  magiczny klimat tutaj wyczuwalny. Zimą piwo z wiśniówką najmocniej rozgrzeje. Otwarte: nd - czw 11:00-0:00 pt - sob 11:00 do ostatniego klienta.","SR OO"
63,Rozerwij się,50.66849,17.92060,"Pub Highlander, ul.Szpitalna 13","Czyś tubylec czyś przyjezdny tylko, miejsce to kultowe odwiedzić Ci trzeba! Tu bowiem życie nocne od lat aktywnie się toczy, muzyką skoczną i trunkiem lanym ubarwiane. A gdy pora letnia nadchodzi pod rozgwieżdżonym niebem gwar towarzyskich rozmów dokoła się niesie. Otwarte: nd - czw 12:00 - do ostatniego klienta, pt - sob 12:00 – 5:00.","PK OO WF"
64,Rozerwij się,50.66843,17.92168,"Pub Maska, Rynek 4","Maska, co czasy teatru pamięta, przywita Cię w drzwiach, gdy progi owego pubu przekraczał będziesz. Choćbyś się wzbraniał i w zjawiska jakoby paranormalne nie wierzył, ducha artyzmu, unoszącego się w półmroku, poczujesz zmysłami swymi wszystkimi. A gdy trunki spożywać rozpoczniesz, wspomnij na Mistrza co rewolucyjny teatr tu prowadził i toast wznieś za każdy z trzynastu jego rzędów. Otwarte: pn - czw 10:00-1:00, pt - sob 10:00-2:00,nd 12:00 – 0:00.","PK SR OO WF"
65,Rozerwij się,50.66780,17.92426,"Pub Melon, ul.Mały Rynek 17","Opolski melon w centrum miasta wyhodowany klimatem i wystrojem wdzięcznym przyciąga. Cegieł oraz świateł ciekawe połączenie klimat idealny czyni, by w rozłożystych lożach zasiąść, porozmawiać swobodnie i trunków przeróżnych posmakować. Otwarte: pn-czw 12:00-0:00, pt 12:00-2:00, sob 13:00-2:00, nd 13:00-0:00","PK SR OO WF"
66,Rozerwij się,50.66815,17.91785,"Pub Ostrówek - ul.Ostrówek 1","Smakosze pizzy i kina miłośnicy znajdą tu swoje miejsce. W najstarszej części miasta piwem i pysznymi specjałami się racząc sprawdzisz swą wiedzę filmową, wybornych opowieści posłuchasz i oko galerią zdjęć ciekawych nacieszysz.  Otwarte: nd - czw 14:00-0:00,pt-sob 14:00-2:00 ","OO NP WF"
67,Rozerwij się,50.66961,17.92248,"Piwiarnia Staromiejska, ul.Staromiejska","Bywają tacy, co peany głoszą na cześć chleba ze smalcem tu serwowanego. Właściciel - Pan Stanisław, postać kultowa, najstarszą w Opolu piwiarnię prowadzi i choć klimat jej surowy, fanów Pana Staszka i jego opowieści ciągle przybywa. Piwo w idealnie studenckiej cenie, więc w kryzysu czasach tu właśnie znajdziesz ukojenie. Otwarte: pn – sob 17:00 – 2:00, nd – nieczynne.","PK WF"
68,Rozerwij się,50.66919,17.92246,"Pub Warka, ul. Książąt Opolskich 2-6","Panowie, co sporty różnorakie platonicznie kochacie, opuśćcie swe kanapy i głośne stadiony. Oto miejsce dla Was specjalnie stworzone! W ekrany wpatrzeni po kolejne z wybornych przekąsek sięgając, przeżywajcie wspólnie emocje sportowych widowisk.Otwarte: pn-czw 15:00-2:00, pt-sob 13:00-2:00, nd 13:00-0:00","PK OO"
69,Rozerwij się,50.67191,17.92651,"Kręgielnia Szara Willa, ul.Oleska 11","Machina najnowocześniejsza kręgle tu układa a tory w iście kosmicznym oświetleniu spowite na rozrywkę w doborowym towarzystwie zapraszają. Gdy więc energii nadmiar w sobie czujesz i emocji pragniesz niemalże sportowych oddaj się tu grze w bezkarne kręgli zbijanie. Otwarte: pn-czw, nd 14:00-22:30, pt-sob 14:00-1:00","PK WF NP"
70,Rozerwij się,50.67247,17.93170,"Kampus UO/Orlik, ul.Oleska/ul.Grunwaldzka","Królestwo studentów i basta! Gdy tylko aura dogodna się zdarzy, wielkiego grillowania, opalania, a nawet wykładów w plenerze czas się tu rozpoczyna. Zaś Orlik miejscem fizycznej aktywności oraz sportowych zmagań bywa.","SR"
71,Rozerwij się,50.66613,17.91747,"Lodowisko Toropol, ul.Barlickiego 13","Dla fanów jazdy na łyżwach oraz wrotkach miejsce to otwarte i to, racz zważyć, o każdej roku porze! Tafla lodu areną jest meczów hokeja, akrobacji figurowych i pokazów żużla. A jeśli brak Ci sprzętu nie rezygnuj z planów-tutejsza wypożyczalnia w łyżwy Cię zaopatrzy.","PD"
72,Rozerwij się,50.65782,17.91952,"Przystań Kajakowa, ul.Spacerowa","Zobaczyć miasta urodę od strony rzeki, oto zupełnie nowe doznanie! Tym bardziej, że tych co na wypożyczenie kajaka się zdecydują, czeka ostre wiosłowanie. Bo i z Odrą bywa jak w życiu – pod prąd i ciężko, ale przecież warto! Otwarte: pn – nd 10:00 – do zmierzchu.","SR PD"
90,Stacja rowerowa,50.6627,17.9263,"Dworzec PKP","",""
91,Stacja rowerowa,50.6669,17.9239,"Plac wolności","",""
92,Stacja rowerowa,50.66851,17.91363,"Spychalskiego","",""
93,Stacja rowerowa,50.67358,17.9311,"Uniwersytet Opolski - Oleska","",""
94,Stacja rowerowa,50.6677,17.9330,"Uniwersytet Opolski - Ozimska","",""
95,Stacja rowerowa,50.6595,17.9225,"Wyspa Pasieka","",""
